Metoda 'pałacu pamięci' to coś dla osób, które chcą wznieść swoje umiejętności zapamiętywania kart na wyższy poziom. Dzięki niej będziesz w stanie zapamiętać, które dokładnie karty poszły w danej lewie. Pierwszy raz tę technikę opisał Cycereon przedstawiając wydarzenie z życia greckiego liryka Symonidesa. Poeta był na uczcie, którą musiał opuścić przed jej zakończeniem, ponieważ został zawołany przez posłańca. Po tym jak wyszedł z budynku, ten zawalił się, a gruzy przygniotły pozostałych biesiadników. Wszyscy zginęli na miejscu. Ich obrażenia uniemożliwiały identyfikację zmarłych. Z pomocą przyszedł Symonides, który korzystając z mnemotechniki zapamiętał wcześniej gdzie siedzieli poszczególni goście. To pozwoliło zidentyfikować ciała. Sposób jest bardzo prosty. Cała magia zapamiętywania kart polega na przypisaniu im obrazów i wstawianiu ich do 'pokoi' pałacu pamięci. Obrazem może być naprawdę wszystko. Od mężczyzny w garniturze, przez Ferrari i gitarę, na przedłużaczu kończąc. Pałacem będzie miejsce lub trasa, którą dobrze znasz.