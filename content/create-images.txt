Obrazy umieszczasz w pokojach twojego pałacu. Sekwencja pokoi ma duże znaczenie, więc musisz stworzyć taki pałac, żeby ustawić pomieszczenia w jasnej kolejności. Twoim pałacem może być dom, droga do pracy czy trasa ulubionego spaceru. Bardziej polecam drugą lub trzecią opcję, bo w moim przypadku trudno mi było określić i zapamiętać kolejność odwiedzania pomieszczeń w domu. Przygotuj sobie 13 miejsc w pałacu. Po jednym na każdą lewę. Przykładowy pałac zbudowany z trasy do pracy może wyglądać tak: klatka schodowa - zakręt przy śmietniku - blok znajomego - przystanek autobusowy - autobus - kawiarnia po drodze - stacja kolejowa - pociąg - stacja końcowa - trawnik przy stacji - parter biura - winda - twoje biurko. Nie ma złych pałaców, dopóki działa jest świetnie. Dobrze jeśli stworzysz ich kilka, żeby nie mieszać obrazów z poprzednich rozdań. Okej, teraz potrzebujesz obrazów. Przygotuj sobie kartkę papieru i długopis. Przypisz do każdej karty przedmiot, osobę, zjawisko lub inne skojarzenie które przychodzi ci do głowy. Nie musi być związane z kartą. Moim ulubionym obrazem jest amogus przypisany do siódemki kier. Im więcej emocji wywołuje obraz tym lepiej. Może to być coś śmiesznego, strasznego, smutnego czy ekscytującego. Kiedy masz gotową listę musisz nauczyć się wszystkich obrazów na pamięć. Polecam do tego korzystanie z talii jak z fiszek lub wypróbowanie pałacu pamięci. Zapamiętanie wszystkich obrazów może trochę zająć. Kliknij w link poniżej, żeby przejść do strony, na której przećwiczysz zapamiętywanie par karta - obraz.